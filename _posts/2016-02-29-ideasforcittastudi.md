---
layout: post
title:  "#ideasforcittastudi"
from: 2016-03-01
to: 2016-04-14
categories: contest
---

#ideasforcittastudi (1/03-14/04) è il contest dedicato alla crowd collection di immagini e video prodotti da studenti e docenti del Politecnico di Milano su Città Studi e sul Campus Leonardo. I materiali vanno condivisi attraverso il proprio profilo Instagram e andranno a costruire il primo database del Museo- Archivio di Città Studi a Milano.
Il contest va di pari passo con Beyond Città Studi (4 Aprile – 8 Maggio), una delle tre mostre del ciclo Campus e Controcampus, che si terranno, nell’ambito della XXI Triennale di Milano, fino al 12 Settembre presso il Politecnico di Milano.

## Come partecipare a #ideasforcittastudi
Il contest è aperto a tutti.
Chi desideri partecipare al contest #ideasforcittàstudi dovrà caricare una o più immagini del quartiere Città Studi elaborate in occasioni di esami workshop esercitazioni o della tesi e condividerle su Instagram utilizzando almeno due hastags:

- 1 **#ideasforcittastudi**

- 2 **#vianomenumero** (o #nomedificio ) un tag che riporta il nome della via e, possibilmente, il numero civico di dove è stata scattata la foto (es: #viabonardi10, #viaceloria40, #viaceloria,...)

Chi non avesse un account Instagram potrà spedire le singole immagini/video via email (usando gli hashtag forniti dallo specifico contest nel nome dei file). In questo caso, bisogna inserire un terzo hastag:
- 3 #nomecognomeautore


Nei commenti che accompagnano l’immagine, è importante specificare eventuali altre persone coinvolte nel progetto, eventuale professore/tutor di riferimento, anno di produzione.

## Durata del contest

Il contest è aperto dal giorno 1 marzo 2016, saranno considerate per la valutazione da parte della giuria solo le immagini che entro le 12.00 del 14 aprile 2016 presenteranno i tag specificati.

## Premi

Verranno assegnati tre premi a:
- autore che produca il mapping più completo, articolato e di qualità (completezza del mapping e qualità delle foto);
- autore della foto giudicata migliore in assoluto;
- autore della foto che ottiene più like via Instagram
Ai vincitori sarà assegnato un pass valido per la XXI Triennale Esposizione Internazionale Milano 2016. Foto selezionate saranno esposte nell’ambito della serie di mostre Campus e Controcampus, con citazione dell’autore.
La giuria è composta da:
- Gennaro Postiglione, Coordinatore della Laurea Magistrale in Architettura, Scuola Architettura Urbanistica Ingegneria delle Costruzioni, Politecnico di Milano;
- Andrea Rolando, Scuola Architettura Urbanistica Ingegneria delle Costruzioni, Politecnico di Milano
- Davide Spallazzo, Scuola del Design, Politecnico di Milano
I nominativi dei vincitori saranno pubblicati tramite il profilo Instagram, nei canali social media e web del Politecnico di Milano.
Gli organizzatori si riservano il diritto di non considerare fotografie ritenute offensive o non appropriate.
Partecipando al Contest Fotografico #mappingcittastudi, l’autore dichiara di essere titolare esclusivo e legittimo di tutti i diritti di autore e sfruttamento, anche economico, di ciascuna fotografia, quindi possedere ogni diritto di riproduzione. L’autore di ciascuna fotografia concede, a titolo gratuito, al Politecnico di Milano il diritto di utilizzo delle immagini, non a scopo di lucro, nell’ambito del contest promosso e della mostra Campus e Controcampus.
Gli autori sono responsabili del contenuto delle immagini inviate e sollevano pertanto gli organizzatori e Instagram da ogni eventuale conseguenza inclusa la richiesta di danni morali e materiali.
Il contest non è in nessun modo sponsorizzato, appoggiato o amministrato da Instagram né associato a Instagram.
La partecipazione al contest fotografico implica la piena accettazione del presente regolamento.
Contatti: socialmedia@polimi.it
