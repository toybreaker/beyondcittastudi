---
layout: page
title: About
permalink: /about/
---

**Ultra/Beyond Città Studi**  
**XXI Triennale di Milano e Politecnico di Milano**  
A cura di Alessandro Rocca, Gennaro Postiglione e Michela Bassanelli  

**Politecnico di Milano**
Spazio mostre Guido Nardi  
via Ampére 2  
4 aprile – 8 maggio  

Il tema dei campus universitari è al centro del dibattito sul futuro di Milano. Si tratta di una sfida per il nuovo assetto della città nella sua dimensione metropolitana, un’occasione di rigenerazione architettonica e urbana che potrà dare forma a nuovi, rinnovati, importanti sistemi di spazi collettivi.

La mostra Ultra/Beyond Città Studi (4 Aprile – 8 Maggio) è una delle tre  mostre del ciclo Campus e Controcampus, che si terranno, nell’ambito della XXI Triennale di Milano, fino al 12 Settembre presso il Politecnico di Milano.

La mostra propone progetti e ricerche che coinvolgono il Politecnico di Milano: da Campus Sostenibile - in collaborazione con l’Università Statale - a la recente proposta di Renzo Piano, dagli esiti del Workshop Internazionale MIAW 2016 ai progetti del concorso per studenti Atmospheres 2016.

In parallelo, Ultra/Beyond Città Studi dedica uno sguardo partecipato e condiviso verso il futuro dei campus del Politecnico di Milano e di Città Studi, coinvolgendo studenti e cittadini a prendere parte a una serie di contest di mappatura ricerca e creazione che sfruttano la potenza collaborativa dei Social Media, gli strumenti attualmente più adatti alla comunicazione e condivisione delle conoscenze.

_In dettaglio, i contest:_

#mappingcittastudi
---
(01/03-14/04)

è il primo dei contest promossi dal Politecnico di Milano in occasione della XXI Triennale di Milano. E’ un invito a fotografare e condividere su Instagram edifici, angoli, vie, spazi aperti del quartiere Città Studi, con l’intento di generare una mappa fotografica, viva e reale, della zona. Le foto saranno utilizzate per ricostruire i “#panoramas” di Città Studi così come emersi dal mapping. Partecipazione esclusivamente via Instagram.

#ideasforcittàstudi
---
(1/03-14/04)

è il contest dedicato alla crowd collection di immagini e video prodotti da studenti e docenti del Politecnico di Milano su Città Studi e sul Campus Leonardo. I materiali vanno condivisi attraverso il proprio profilo Instagram e andranno a costruire il primo database del Museo-Archivio di Città Studi a Milano. Partecipazione via Instagram o via eMail (usando gli hashtag forniti dallo specifico contest nel nome dei file e aggiungendo un terzo hashtag: #nomecognomeautore).

#imaginecittàstudi
---
(30/04-15/06)

è il contest dedicato a stimolare la creazione di immaginari e scenari per il futuro di Città Studi e dei Campus POLIMI e UNIMI a partire dai “panoramas” ricostruiti grazie al precedente contest. Studenti, docenti, semplici cittadini, sono invitati a immaginare una trasformazione creativa e suggestiva dei luoghi più mappati di Città Studi per costruire un futuro diverso da quello iscritto nelle politiche urbane della città. Partecipazione via Instagram o via eMail (usando gli hashtag forniti dallo specifico contest nel nome dei file e aggiungendo un terzo hashtag: #nomecognomeautore).

#lostfuturescittàstudi
---
(1/03-15/06)

è il contest dedicato alla raccolta e condivisione di documenti d’archivio che presentino materiali relativi a progetti su Città Studi che non sono mai diventati realtà. Futuri mai realizzati di cui resta traccia visiva solo nella documentazione cartografica che siamo riusciti a conservare. Partecipazione esclusivamente via eMail (usando gli hashtag forniti dallo specifico contest nel nome dei file e aggiungendo un terzo hashtag: #nomecognomeautore).

Tutti i materiali saranno resi disponibili on-line in tempo reale sul sitoweb e presentati in mostra per andare poi a costruire il primo database collettivo e partecipato del Museo-Archivio [digitale] di Città Studi, una piattaforma di studio e di riflessione sulle trasformazioni recenti e passate, realizzate o solo immaginate, dei luoghi e degli usi di quest’ambito urbano dalla connotazione così forte, compresso tra l’espansione ad est e la concentrazione dei poli universitari milanesi per oltre un secolo.

Contatti: beyondcittastudi@polimi.it
Profilo Instagram @beyondcittastudi
